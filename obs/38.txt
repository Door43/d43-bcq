====== 38. ዬሱሲ ኤጋም አቲ ባ ጋግናስንዴሽን ኤስቱ ======

{{https://api.unfoldingword.org/obs/jpg/1/en/360px/obs-en-38-01.jpg}}

አይሁድ አሥንዲ ቤርጋም ቤርጋም ማዳካም ባሪስ ዎብሲ ባሪ ይስቴንዴ። ባራ ኡⶢⶦዳጋ ባልንድ ቤርግ አፓርቅን ዬሮሥንዲ ኢሣይቅን አሥንዳጋ ባብምንዳ ይዝቅኔንዲስ ጊብጽ ቃም ኬትካን ኬሱⶥ አቢስ ኢሣይቅኒ ይያም ታሢ ዎብሲ ይስኩⶣ ጊዎ። ዬሱሲ ጋልን ኤርስቲ ኤርሳሲ ጋዱⶢ ካዝ ቤርጋ ⶦጳ ቤሱዌ። ይሲንድ ባራ ኡⶢስ ዬሩሳላም ሀንቃ ባ ባርንሱⶣ፥ ይስን ኡስታ ባና ሀይብምሱⶣይስ ባ ማⶥ ንያእንዴሽን ሀይጡ።

{{https://api.unfoldingword.org/obs/jpg/1/en/360px/obs-en-38-02.jpg}}

ዬሱሳጋ ማⶥ ንያእንድቃን ማጥናሲ ይሁዳ ማስቲ ይስኩዌ። ይሁዳይ ዎስኪ ቲሤንድ ጊዝ ኦⶣⶢስ (ኮጂስ) ኡጥንሲ ይስቱⶣ ጊዝዎ። ይሲንድ ጊዚስ ቃጽ ⶡና ባ ይስቱዌሽን ⶦድ ካርሲ ኮጅቃን ጊዝ ጋዚ ዙኪ ኤቲ ይስቱዌ። ዬሱሳ ይ ማⶥ ንያእንዳ ዬሩሳላም ሀንቂ አቱ ጌሽን ይሁዳይ አይሁድ ኡካርንድ ዳድን ሀንቂ ዬሱሲስ ኢሣይቅኒ ጊዝ ይስን ኡሣን ኤጋም አሣ ባ ኡሥንሱⶢስ ኢሣይቅና ባና ⶡን ይሡ። ዬሱሲ ማስህ ፔቱⶢስ አይሁድ ኡካርንዲ ጊባትናርጌንዳጊ ይ ዎጥኒ ኮዪይ ይስኩⶢስ ይሁዳይ ኤሩዌ።

{{https://api.unfoldingword.org/obs/jpg/1/en/360px/obs-en-38-03.jpg}}

አይሁድ ኡካርንዲ ቆምባ ጉዳ ባና ፔታንቂ ዬሱሲስ ኤጋም አሢ ይሲ ኡሥንሱዌሽን ይሁዳን 30 ቢሪ ኡሤንዴ። ኮናስንዲ ይዝቅን ኮኒ ሀይጡⶦጥን ይሁዳይ ባም ኤስቱ ጊዝ ኤቲ ሀንቁ። ኡⶣጋ ጌሽን ዬሱሲስ ይያም ባ ኡጣ ኡሥንሱⶥ አቢስ ኮዪይ ይስቱዌ።

{{https://api.unfoldingword.org/obs/jpg/1/en/360px/obs-en-38-04.jpg}}

ዬሩሳላምም ዬሱሲ ባ ማⶥ ንያእንዳ ባና ማዳካም ባሪስ ባሩዌ። ባራጋ ሙእስ ኢሣይቅኒ ሙኢ ይስታጉⶥን ዬሱሲ ቡዲስ ዶንሢ ዱርሺ ኡጥንሲ፣ «ሀⶥ ኤቲ ሙእንዴ! ሀⶢ ይንታይቅኔሽን ኤስቱⶥ ታ አⶫ ጊዝዎ። ሀⶣም ታ ታሢ ይስቲ ሙእምዴ!» ማኩ። ይሲንድ ባ አⶪአሥ ንያእ ጩቡዌሽን ማስቲ ኡዳስንሱⶢስ ሀይጡዌ።

{{https://api.unfoldingword.org/obs/jpg/1/en/360px/obs-en-38-05.jpg}}

ካሲ ኡⶣጋ ጌሽንዬሱሲ ዋንጭቃን ይስኩⶥ ኡⶢስ ዶንሢ ኡጥንሲ፣ «ሀⶢስ ኡⶥንዴ! ጩቡ ማሬሽን ባርትንሱⶥ ቃይ ዎጋጋ ታ ሱታ ጊዝዎ። ሀⶢስ ይንታይቅኒ ኡⶣጉⶥ አባም ካንግ ይያም ታ ታሥንዴ!» ማኩ።

{{https://api.unfoldingword.org/obs/jpg/1/en/360px/obs-en-38-06.jpg}}

ኡⶣም ዬሱሲ ባ ማⶥ ንያእንዴሽን፣ «ይንታይቅንቃን ማጥናሲ ታይስ ኡጢ ኡሥንሱዌ» ማኪ ሀይጡ። ይ ማⶥ ንያእንዲንድ ኡⶢስ ባ ሲስኩⶣም ዲቴንዴ። ኡⶢስ ኦናጊ ይሥንሳጌዎ? ማኪ ባ ባርቅን ኦጬንድ። ዬሱሲ፣ «ሀⶥ ታና ይስን ቡዲ ዱርሻ ኡሣ ይስኩⶣጊ ታ ኡጢ ኡሥንሱዌ!» ማኩ። ኤስ ማክንሲ ቡዲስ ዱርሺ ይሁዳን ኡሡዌ።

{{https://api.unfoldingword.org/obs/jpg/1/en/360px/obs-en-38-07.jpg}}

ይሁዳይ ቡዳ ኡⶢስ ባ ኤቱⶣም ሼጣኒ ይ ማይቃንእያርዱዌ። ይሁዳይ ዬሱሲስ አይሁድ ኡካርንዴሽን ኡጢ ኡሥኒ ሶካም ኢሣይቅን ዳድን ሀንቁ።

{{https://api.unfoldingword.org/obs/jpg/1/en/360px/obs-en-38-08.jpg}}

ዬሱሳ ይ ማⶥ ንያእንዳ ሶክ ሙኢስ ባ ሙኡ ጌሽን ዳብራ ዛይት ጉድን ሀንቄንድ። ኡⶣም ዬሱሲ፣ «ዎይንቴን ሶካም ይንት ካንግ ታ ሺችንሲ ሀምምሲንቱዌ። ‘ኪምናሲስ ዴክንታኑዌ፤ ዶርንዲንድ ካሽክንሴንዴ’ ማስቲ ጻፓንቂ ይስኩዌ» ማኩዌ።

{{https://api.unfoldingword.org/obs/jpg/1/en/360px/obs-en-38-09.jpg}}

ጴጥሮሲ፣ «ዱማርንዲ ባ ካንግ ኒ ሺችንሲ ሀንቃስን ታና ጪር ኒ ሺችንሳ ሀምምሳርጉዌ!» ማኪ ሀይጡ። ኡⶣም ዬሱሲ ይስን ካርሲ፣ «ሼጣኒ ይንታይቅን ካንጊ ኤቲ ሀምሚ ኮዪይ ይስኩዌ፣ ዎ ጴጥሮሶ! ኒ ጊባቲ ጋምጢ ባእንሳርጉዌሽን ኒም ታ ጾክንሱዌ። ይ ፔታስን ዎይንቴን ሶካም ግያምባሂ ካዝ ካል ኦላራጊ ይስትን ካዝ ካል ካርሳ ‘ታና ይ ኤራርጉዌ!’ ማክኔኑዌ» ማኩ።

{{https://api.unfoldingword.org/obs/jpg/1/en/360px/obs-en-38-10.jpg}}

ካሲጴጥሮሲካርሲ፣ «ሀይባጎንታሀይብምሱፔታንታናጪርኒኢቻሺችንሳርታኑዌ!» ማኩ።ዱማርንዲንድባካንግኡⶢዎጥንማኬንዴ።

{{https://api.unfoldingword.org/obs/jpg/1/en/360px/obs-en-38-11.jpg}}

ኡⶣጋጌሽንዬሱሲባማⶥንያእንዳባናጌቴሴማኒማስቲይስኩⶥኩሥንሀንቁ።ዬሱሲኢሣይቅኔሽን «ኢራትካንይንታይቅኒእያርድንሳርጉዌሽንዞልቃንቂጾክንዴ!» ማኪሀይጥንሲዬሱሲባካይጾክኒኤኮችሀንቁ።

{{https://api.unfoldingword.org/obs/jpg/1/en/360px/obs-en-38-12.jpg}}

ዬሱሲካዝካልካርሲጾኩ፤ይሲንድ፣ «ዎታባቦ! ኒምይሲሀካስንሱፔታንኢራታጋኡⶣሀኒስታኡⶥንሳርጉዌሽንታምይሦ! ይፔታስንአሣጋጩቡይይያምማራስንሱⶥዱማርስቦዲካይጉፔታንኒⶡንፔትማኬ!» ማኪጾኩ።ዬሱሲቃጽባⶡኪሀስኬስኪኢራትኑጌሽንይኤርክኒይጉዝቃንሱቶጥንኮⶥኪባርቲይስቱ።ኡⶣምዬሪንድይስንጋሥንሱⶥዎሳሲስቲሡዌ።

{{https://api.unfoldingword.org/obs/jpg/1/en/360px/obs-en-38-13.jpg}}

ዬሱሲ ጾኪ ፔሽኪ ባ ማⶥ ንያእንድ ዳድን ካርቲ ካርቲ ዬኢ ኢሥያቅን ጼጊ ቆሽቃሺ ይስቱ። ይ ፔታስን ኢሣይቅኒንድ ሱርቅንሲ ይስቴንዴ። ይ ካዝናስን ካርታ ኢሣይቅን ዳድን ባ አቱⶣም «ኤስን ዶንትንዴ! ታ ኡጢ ኡሥንሱⶢ ሀⶥ አታንቁዌ!» ማኩ።

{{https://api.unfoldingword.org/obs/jpg/1/en/360px/obs-en-38-14.jpg}}

ይሁⶣም ይሁዳይ አይሁድ ኡካርንዳ፥ ዎታዴርንዳ፥ አሣ ⶦዳስንዳ ባናአቱ። ኢሣይቅኒንድ ሼፓ፥ ዜላ ኡጥንሲ ይስቴንዴ። ይሁዳይ ዬሱስ ዳድን አታንቂ፣ «ዎ ኤርሳሳጉⶦ! ዲጊ ኒም ፔትትማኬ!» ማኪ ይ ሱንቁ። ይሲ ኡⶢስ ኤስ ይሡⶢ ዬሱሲ ኦን ፔታን አይሁድ ኡካርንዲ ኡጥንሱዌሽን ማላታን ይስቱዌ። ኡⶣም ዬሱሲ፣ «ዎ ይሁዳዎ! ኔና ኢባሪ ታ ሱንቃን ታ ኡጣ ኡሣ ይስታኔ?» ማኩዌ።

{{https://api.unfoldingword.org/obs/jpg/1/en/360px/obs-en-38-15.jpg}}

ዎታዴርንዲ ዬሱሲስ ኡጣጉⶥን ጴጥሮሲ ⶤፕ ካዚ ቆምባ ጉድ ቃይጻሳጋ ሀይስ ዶጊ ቦኩ። ኡⶣም ዬሱሲ «ኒ ሼፒስ ይ ኮⶥክንቃን ካርሳ እያርሶ! ታም ጫድንሱⶢ ኮይስቲ ይስኩ ፔታሳን ታ ባቢ ⶦዳጋ ዎሳስንዳ ጫድንሴንዲስ ታም ቲሥንሱዌሽን ሀራን ዛይ ቆልና ታ ሀክንሱዌ!» ማኩ። ኤስ ማክንሲ ናሳጋ ሀያ ዶስቱⶢስ ካርሲ ይ ኩሥን ቶኪ ፕያሡዌ። ዬሱሲ ኡስታጉⶥን ይ ማⶥ ንያእንዲ ባ ካንግ አሽቲ ሀንቄንዴ።

//ጋሀሀⶢማቴ. 26፥14-56፤ማር. 14፥10-50፤ሉቃስ 22፥1-53፤ዮሀ. 12፥1-11።ይስኩⶥካናጊዝዎ።//
