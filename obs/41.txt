====== 41. ዬሮሥንዲ ዬሱሲስ ዎጥቃን ዶንሡዌ ======

{{https://api.unfoldingword.org/obs/jpg/1/en/360px/obs-en-41-01.jpg}}

ዎታዳርንዲ ዬሱሲስ ባ ሶቱ ጌሽን ጊባትናርጌንድ አይሁድ ኡካርንዲ ጲላጦስ ዳድን ሀንቂ «ናሳ አጣጣሳ ኡⶢ ጋሥ ሀይባርጉ ይስቲ ካዝ አቅ ጎቅን ዎጥቃን ታ ዶንትንሡዌ! ማኪ ሀይጥንሲ ይስቱዌ። ይ ማⶥ ንያእንዲ ይ ዱባኒስ ዙኪ ኤቲ ሀንቅንሲ ዎጥቃን ዶንታንቁዌ! ማኪ ሀይጥንሳርጉዌሽን ዎታዳርንዲ ይ ፖⶥን ባቅንሱⶢ ኮይስቲ ይስኩዌ፣» ማኪ ሀይጤንድ።

{{https://api.unfoldingword.org/obs/jpg/1/en/360px/obs-en-41-02.jpg}}

ኡⶣም ጲላጦሲ፣ «ዎታዳርንዲስ ኤቲ ሀንቂ ይንታይቅኒ ሀኩⶦጥን ዞልቃንቂ ባርስንዴ!» ማኪ ትዛዝ ኡሡ። ኡⶤሽን ኢሣይቅኒ ሀንቂ ይ ባምም ኖን ይሡⶥ ንያል ዴብም ማታም ዴክኒ ኦናጎን አቲ ዙክኒ ሀክንሳርጉዌሽን ዎታዳርንዲስ ዞይሲ ጢሻም ባርሴንዴ።

{{https://api.unfoldingword.org/obs/jpg/1/en/360px/obs-en-41-03.jpg}}

ዬሱሲ ይያም ሶሡⶥ አቢ አይሁድ አሥንድ ⶣምባታን ይስቱ። ኡⶣም ጎቅን አሢ ዳይንን ሀምሱⶢ ናስካንቅያን ይስቱዌ። ኡⶤሽን ⶣምባት አብ ጌሽን ይ ዎንሣን ዱታ ኤንታም ማይና ⶦዳስንዲ ዬሱስ ጉዝን ሺቱይስ ቃዝቃ ባ ዎህንሱዌሽን ማኪ ፖⶥን ሀምሚ ዬሼንድ።

{{https://api.unfoldingword.org/obs/jpg/1/en/360px/obs-en-41-04.jpg}}

ኡⶢ ኤስ ፔታንቂ ይስታጉⶥን ቱታል ዶዲ ጉርጡ፤ ኢሣይቅን ጉዚ ሻምቶጥን ሳንቂ ይስኬንድ ናማስ ዎሳስንዲ ዬኢ ንያላ ባም ኖኑⶢስ ጋርሲ ቦክንሲ ይ ዴብም ዎግንሲ ይስቴንድ። ዬሱስ ፖⶥ ባቂ ይስቴንድ ዛባንዲ ሼርታም ሀይቁⶦጥን ⶦርቂ ቆንግ አታንቂ ዶድን ዎጤንዴ።

{{https://api.unfoldingword.org/obs/jpg/1/en/360px/obs-en-41-05.jpg}}

ማይንዲ ዬኢ ዬሱስ ፖⶥን አቴንድ፤ ንያል ዴብም ዎግንሲ ይስቱ ዎሳሲ ኢሣይቅኔሽን «ሼራሺድንዴ! ዬሱሲ ሀⶥካን ካይጉዌ፤ ይሲ ባና ሀይጦⶢዎጥን ዎጥቃን ዶንታንቁዌ! ዬኢ ይ ባሚስ ቤቅንዴ!» ማኪ ሀይጡ። ማይንዲ ዬኢ ባምቃን ኢሣይቅኒ ኖታጉⶥን ባማጊ ባ ካይ ይስቱዌ። ዬሱሳጋ ዱባኒ ይቃን ካይጉⶢስ ቤቄንዴ።

{{https://api.unfoldingword.org/obs/jpg/1/en/360px/obs-en-41-06.jpg}}

ኡⶣም ዎሳሲ ማይንዴሽን፣ «ኤስን ሀⶥ ሀንቅንሲ፣ ‘ዬሱሲ ዎጥቃን ዲንታንቁዌ! ይንታይቅን አፓርቅን ጌሊላቃን ሀምምሱዌ!’ ማኪ ይ ማⶥ ንያእንዴሽን ሀይጥንዴ» ማኪ ሀይጡ።

{{https://api.unfoldingword.org/obs/jpg/1/en/360px/obs-en-41-07.jpg}}

ማይንዳ ኤንዲ ኤዛጋ ካዣም ካዥቂ ይስቲ ካዥ ሀይጣ ኡⶢስ ይ ማⶥ ንያእንዴሽን ሀይጥኒ ዎጽካያም ሀንቄንዴ።

{{https://api.unfoldingword.org/obs/jpg/1/en/360px/obs-en-41-08.jpg}}

ማይንዲ ጋሥ ቦድን ሀንቂ ይስታጉⶥን ዬሱሲ ኢሣይቅኔሽን ቤስቱ። ኢሣይቅኒንድ ይዬሽን ይቲ ይ ቶቃን ጉራትኔንዴ። ይሲንድ፣ «ሼራሺድንዴ! ታ ማⶥ ንያእንዲ ጌሊላቃን ሀምሱዌሽን ሀይጥንዴ፤ ኢሣይቅኒ ጌሊላን ታ ቤቅንሴንዴ!» ማኪ ኢሣይቅኔሽን ሀይጡ።

//ጋሀሀⶢማቴ. 27፥62-28፥15፤ማር. 16፥1-11፤ሉቃስ 24፥1-12፤ዮሀ. 20፥1-18።ይስኩⶥካናጊዝዎ።//
