====== 32. ዬሱሲ ዎናጋ ማⶢ ይ ጉዝቃን ይስኩⶣ፥ አሥና ፑግኒናይስ ፕያሡ ======

{{https://api.unfoldingword.org/obs/jpg/1/en/360px/obs-en-32-01.jpg}}

ማጥን ጎቅን ዬሱሳ፥ ይ ማⶥንያእንዳ ጃልባቃን እያርዲ ሶእ ዴብም ኤጋም አቲ ጌርጌሳ አሥንዲ ይስን ቶክንሲ ይስኩⶥ ጋፕም አቴንድ።

{{https://api.unfoldingword.org/obs/jpg/1/en/360px/obs-en-32-02.jpg}}

ኢሣይቅኒ ሴጋም አትናጉⶥን ጎዥቂ ይስኩ አሣ ማጢ ዎጺ አቱ።

{{https://api.unfoldingword.org/obs/jpg/1/en/360px/obs-en-32-03.jpg}}

ናሳ ኡⶢ ኤራሲ ይ ኡጢ ካርስኒ ሀካርጉ ዞላሳጊ ይስቱዌ። ይ አሥንዲ ይ ቶአ፥ ይ ኩቻይስ ጡር ግያዳም ጽያጻስን ባሢ ውርስንስያን ይስቱዌ።

{{https://api.unfoldingword.org/obs/jpg/1/en/360px/obs-en-32-04.jpg}}

ናሳ ኡⶥ አቅ ኩሢ ንያል ቆባልቃና ማንካርቃናን ይስቱ። ይሲንድ ጡማማ፥ ፓዣማ ኤስ ካይ ኬኢ ይስቱ። ሲማሪስ ማአርጉ ጉዝ ካይ ይስቲ ባ ጉዚስ ንያላም ቃⶺ ሱሢ አዳሲ ውርስንሲ ይስቱዌ።

{{https://api.unfoldingword.org/obs/jpg/1/en/360px/obs-en-32-05.jpg}}

ናሳ ኡⶢ ዬሱስ ዳድን ዬአ ባ አቱⶣም ይ አፕም ዶድን ዎጢ ጉራትንሲ ይስን ጎይኑ፤ ኡⶣም ዬሱሲ ዎናጋ ማⶥንዳ ይጉዝቃኔንዲስ «ናሳ ሀⶥ ጉዝቃን ኬስንዴ!» ማኪ ሾርሺ ኬንዛሱ።

{{https://api.unfoldingword.org/obs/jpg/1/en/360px/obs-en-32-06.jpg}}

ናሲ «ዎ ትያታ ዬሮሥንድ ናንሣ ዬሱሶ! ታ ዳድን ሀራን ኮያ ይስታጋዎ? ዬሪ ኒ ማሬ! ታ ኢራታሳ ዡላሳሺዶ!» ማኪ ባ ካሢስ ጋልን ማስንሲ ኬኢ ሀይጡ። ኡⶣም ዬሱሲ ዎናጋ ማⶣ ኡⶢስ «ኒ ሱሚ ኦኔዎ?» ማኪ ኦጩ። ይሲንድ «ኑና ⶦዳስንዳ ጊዛዎ! ኑ ሱሚ ሌጌዎን ማስቲ ይስኩዌ!» ማኩ። (ሌጌዎን ማስቲ ይስኩⶢ ሮም ማይትናስዳ ⶦዳስንዲስ (4,500 አትንሴንዲስ) ማጥን ኡጥንሲ ይስኩ ማይትናስንድ ቦምባ ጊዝዎ።

{{https://api.unfoldingword.org/obs/jpg/1/en/360px/obs-en-32-07.jpg}}

ዎናጋ ማⶥንዳ ኤንዲ «ኩሣ ሀⶥን ይሣ ሀክን ኑ ቲሣሺዶ!» ማኪ ዬሱሲ ቆሌንድ። ኢሣይቅን ሺሽን ሺክን ይስኩ ጋግቃን ⶦባ ⶦዳንስዲ ኪምሢ ይስቱዌ። ዎን ማⶥንዲ «ⶦብንድ ዳድን ኑ ቲሦ!» ማኪ ቆሌንድ። ኡⶣም ዬሱሲ «ሀምምንዴ!» ማኩ።

{{https://api.unfoldingword.org/obs/jpg/1/en/360px/obs-en-32-08.jpg}}

ኡⶣም ዎን ማⶥንዳ ኤንዲ ናስ ጉዝቃን ኬስኪ ⶦብንድ ጉዝቃን እራዴንድ። ⶦብንዳ ኤንዲ ቶር ካርቲሳካን ዱዲ ዎጺ ሀንቂ ባሀርቃን እያርዲ ቆስቴንድ። ኢሣይቅን ፕያዲንድ 2,000 አትንሱⶣን ይስቱዌ።

{{https://api.unfoldingword.org/obs/jpg/1/en/360px/obs-en-32-09.jpg}}

ⶦብ ኪምናስንዲ ኡⶢስ ባ ቤቁⶣም ካትምቃን ዎጽካያም ሀንቂ ዬሱሲ ኡሡⶥ ቃይጺስ ይ ካንግ አሤሽን ሀይጤንድ። ካታም አሥንዲ ዬኢ ናሳ ጎዣሲ ፕያጻንቂ ዬሱሳ ባና ይስትን ቤቄንድ። ይሲንድ ሲማር ማኢ ፕያጺ ሶይ አታንቂ ይስቱዌ።

{{https://api.unfoldingword.org/obs/jpg/1/en/360px/obs-en-32-10.jpg}}

አሢ ፔቱⶥ ጋሀም ቃጽ ሼርቃንቂ ዬሱሲ ባ ዶድን ኬስኪ ሀምሱዌሽን ቆሌንድ። ኡⶣም ዬሱሲ ጃልባቃን እያርዲ ሀምሚ ዬሹ። ናሳ ጉዣሳ ፕያጹⶢ ኤሱሳ ባና ሀምሚ ይ ቆሉ።

{{https://api.unfoldingword.org/obs/jpg/1/en/360px/obs-en-32-11.jpg}}

ይ ፔታስን ዬሱሲ «ኡⶢ ፔትንሳርጉዌ! ኒ ኬትን ሀንቅንሳ ዬሪ ኒ ማሪ ኒም ይሡⶢስ ኒ ኬት አሥንዴሽና ኒ ኢግንዴሽና ሀይጦ!» ማኪ ይስን ሀይጡዌ።

{{https://api.unfoldingword.org/obs/jpg/1/en/360px/obs-en-32-12.jpg}}

ኡⶣም ናሳ ኡⶢ ሀንቂ ዬሱሲ ባም ይሡⶢ አሥን ካንግ ሀይጡዌ። ጋሀ ኡⶢስ ሲስኩⶥ አሢ ባ ካንግ ዲቲ ታሥካን ዎጢ ይስቱዌ።

{{https://api.unfoldingword.org/obs/jpg/1/en/360px/obs-en-32-13.jpg}}

ዬሱሲ ኡⶥን ይስቲ ባሀርን ሴጋም ካርቲ ሀንቁ። ይሲን ባ አቱⶣም ⶦዳጋ አሢ ይ ጉዝን ሱኪ ይ ኢራታሴንዴ። አሥንዳ ኤንድ ዴንትካን አሥና ማጣ 12 ቤርግ ይ ጉዝን ሱቲ ኮⶥን ኢራትናቃ ይስኬና ይስቴን። ውሲንድ ሀⶥት ባብ ኬታ ⶦድን ዎብታ ባ ጊዝ ውርሳ ፕያጻርጉⶣን ይስቴኔ።

{{https://api.unfoldingword.org/obs/jpg/1/en/360px/obs-en-32-14.jpg}}

ውሲንድ ዬሱሲ ፑግናሳ ⶦዳስንዲስ ፕያሡⶢስ ሲስክንሳ ይስቴን። አሥን ውሳ ባ ማይቱዋም «ይ ሲማርን ኢክ ታ ኡጣን ፕያጽንታኑዌ» ማካ ታሥንሳ ዬሱስ ያፓርቃን ዬአ ይ ሲማርን ኡጤን። ዬሱስ ሲማርን ውሳ ኡጣጉⶥን ግያርን ሱታ ኮⶥኪ ይስኩⶢ ይጥን ባ ፑግቃን ፕያጼኔ።

{{https://api.unfoldingword.org/obs/jpg/1/en/360px/obs-en-32-15.jpg}}

ኡⶣም ዬሱሲ ባ ዳድን ይስቲ ጊዲ ኬስኪ ሀንቁ ኤርንሲ ባ ጌሽ ካርሲ ኖትንሲ «ኦናጊ ታ ጉዝን ያካዴ?» ማኪ ኦጩ። ይ ማⶥ ንያእንዲ «አሣ ኒ ⶦራም ⶾንቃንቂ ጡርስትኒ ቅያርስትኒ ይስካⶥ ቤቃ ይስታ «ኦናጊ ታ ጉዝን ያኬዴ! ማካ ይስታኔ?» ማኬንድ።

{{https://api.unfoldingword.org/obs/jpg/1/en/360px/obs-en-32-16.jpg}}

አሥና ሼርቃ ጉርጣ ይስታ ዬሱስ አፕም አታ ዶድን ዎጤን። ውሲንድ ባና ይሡⶣ፥ ባና ፕያጹⶣይስ ሀይጤን። ኡⶣም ዬሱሲ «ሀ ታናሜ! ኒ ጊባቲ ኒ ፕያሣንቁዌ፤ ኤስን ሶያም ሀሞ!» ማኩዌ።

//ጋሀሀⶢማቴ. 8፥28-34፤ 9፥20-22፤ማር. 5፥1-20፤ሉቃስ. 8፥42-48።ይስኩⶥካናጊዝዎ።//
