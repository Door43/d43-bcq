====== 45. ፒልጶሳ ቶጲ ትያት ኡካራ ማጣ ======

{{https://api.unfoldingword.org/obs/jpg/1/en/360px/obs-en-45-01.jpg}}

ይዝቅን ይስቴንድ ቤታክርስትያን ኤርግንድቃን ኢስጢፓኖስ ማስቲ ይስኩ ናሳ ማጢ ይስቱዌ። ይሲ ሶያጋ ሱሚ ይስን ይስቱⶣጊ ማⶣ ሀናሳማ፥ ኤርታማ ⶾንቃንቂ ይስኩ አሣ ጊዝዎ። ኢስጢፓኖሲ ዲሢ ይስኬንድ ቃይጽ ይሢ አሢ ዬሱሳም ጊባትንሱዌሽን ይሢ ጊባታሲ ይስቱዌ።

{{https://api.unfoldingword.org/obs/jpg/1/en/360px/obs-en-45-02.jpg}}

ማጥን ጎቅን ኢስጢፓኖሲ ዬሱሴሽን ኤርሳሲ ይስታጉⶥን ዬሱሳም ጊባትናርጌንድ ማጥማጥ አይሁድ አሥንዲ ኢስጢፓኖሳባና ሞርስትኒ ጋዴንድ። ኢሣይቅኒንድ ቃጽ ያንቃንቂ ሀንቂ ኡካርንዴሽን አጣጥ ጋህ ሀይጤንዴ። ኢሣይቅኒንድ፣ «ሙሴያ፥ ዬራጋ ዴብም ኢት ጋሂስ ይሲ ሀይጢ ይስትን ኑና ሲስኩዌ!» ማኪ ይ ታግኔንዴ። ጋሀ ኡⶥ ናባም ጊባት ባብምንዲ ኢስጢፓኖሲስ ኡጢ ኤቲ ዱማርንድ አጣጣም ሚጥንሴድ አሥንዲስ ዬሻሲ ኤቲ ቆምባ ጉዳ፥ ዱማርንድ ኡካርንዳ ዳድን አሤንዴ።

{{https://api.unfoldingword.org/obs/jpg/1/en/360px/obs-en-45-03.jpg}}

ቆምባጉዲኢስጢፓኖሲስ፣ «ጋሀሀንዲኢባራጌ?» ማኪይኦጬንድ።ኢስጢፓኖስንድይዝቅንአብርሃምአብምጋድንሲዬሱስአብሀክይስኩⶥዬሪይሡⶥኤዝኤዝጋሂስሀይጡ።ካሲዬራጋአሥንዲይዴብምጌጺይስቱጋሂስኢሣይቅንታሣሲሀይጡ።ካሲቃዝቂ፣ «ይንታይቅኒማይዱጻሜንዳጌጻስንዳጊዝዎ፤ይዝቅኔንድይንታይቅንባብምንዲዬሪስሺጢኮናስንዲንድዎጤንዴ፤ካንግዎይንማⶣሀናሲስሺጢⶡናርጌንዴ።ይንታይቅኒኢሣይቅንቤሽኢትቃይጺይስኬንዳጊዝዎ! ማስህንድኤጋምአሢኡሢዎጥንቱዌ!» ማኩ።

{{https://api.unfoldingword.org/obs/jpg/1/en/360px/obs-en-45-04.jpg}}

ጊባት ባብምንዳ ኡካርንዳይ ኡⶢስ ባ ሲስኩⶣም አሥ ሀይስ ዱሥንሱⶦጥንባ ካሥ ጋልን ማስንሲ ኬኢ ይስቲ ያንቂ ባጬንድ። ኢስጢፓኖሲስ ኡጢ ጎⶪ ኤቲካታም ቡሕድን ኬስንሲ ንያላም ይ ዱኪ ዎጤንዴ።

{{https://api.unfoldingword.org/obs/jpg/1/en/360px/obs-en-45-05.jpg}}

ኢስጢፓኖሲ ሀይብምሚ ባ አፕ ቦኪ ይስቲ፣ «ዎ ትያታ ዬሱሶ! ታ ካሢስ ኒም ኡሣስታኔ!« ማኪ ኬኡ። ካሲ ቃዝቂ ጉራትንሲ፣ «ዎ ትያቶ! ሀⶢስኢሣይቅን ዴብም ጩቡ አሣ ፕያዳሺዶ!» ማኪ ጾኪ ይስቲ ሀይቁዌ።

{{https://api.unfoldingword.org/obs/jpg/1/en/360px/obs-en-45-06.jpg}}

ሳውል ማስቲ ይስኩⶥⶤት ንያእይ ኢስጢፓኖሲስ ዎጤንድ አሥንዳ ባና ኦሽትኒ ንያላም ይሲ ዱስታጉⶥን አሥዳ ይ ዎጢ ይስኬንድ ሲማሪስ ባቂ ይስቱዌ። ኡⶣም ጎቅን ዬሩሳላምም ይስቴንድ አሥንዲ ዬሱሳም ዬር ጊባትኒ ይስኬንዲስ ብያርትኒ ጋዴንድ። ኡⶣም ጊባትንሲ ይስኬንዲ ዶንቲ ዱማርንድ ኩሥን አሽቲ ሀንቄንድ። ኢሣይቅኒንድ ብያርስኪ ሀንቃሲ ይስን ባ አቱⶥ ኩሥን ካንግ ዬሱሲ ፕያሢ ይስኩⶢስ ሚጥኒ ይስቴንዴ።

{{https://api.unfoldingword.org/obs/jpg/1/en/360px/obs-en-45-07.jpg}}

ፒልጶስ ማስቲ ይስኩ ዬሱስ ማⶥ ንያአ ማጢ ዬሩሳላምቃን ይስቲ ብያርስኪ ሀንቅንሲ ይስቱ። ይሲንድ ሳማሪያቃን ሀንቂ አሢ ዬሱሳም ጊባትንሱዌሽን ሚጥኒ ሀይጡ፤ ⶦዳስ አሢንድ ዬሱሳም ጊባትኒ ፕያጼንዴ። ኡⶥ ጌሽን ማጥን ጎቅን ዬር ዎሳሲ ዶዳ ኮልን ቦዳም ይሲ ሀምምሱዌሽን ይስን ሀይጡ። ይሲንድ ቦዳ ኡⶣም ሀንቂ ይስታጉⶥን ቶጲ አሣ ኤርስታንቂ ይስኩ ኡካሪ ባ ጋሪ ፓራም ዬኢ ይስትን ቤቁ። ማⶣ ሀናሲ ሀንቃ ናሳ ይንካⶣ ኔና ጋርትኖ ማኪ ፒሊጶስን ሀይጡዌ።

{{https://api.unfoldingword.org/obs/jpg/1/en/360px/obs-en-45-08.jpg}}

ፒሊጶሲ ጋሪ ፓር ዳድን ሺካጉⶥን ቶጲ አሥ ናሲ ኢሳይያሲ ጻፑⶥ ኮኒስ ናባብሚ ይስትን ሲስኩ። ይሲ ናባብሚ ይስኩⶥ ኩሢ፣ «ⶡⶥትንሱⶥ ዶሮጥን ኤስቲ ሀንቁዌ፤ ዶሪ ንያክ ሀይስንሲ ይስቱⶢዎጥን ማጥ ጋሂ ሀይጣርጉዌ፤ ይ ዴብም ማጋጪ ቦስቴ ማስቲ ኤስቲ ሀንቁዌ፤ ይ ዎብሳርጌንዴ፤ ዶዳ ሀⶥ ቶሕኒንድ ይ ባይሴንዴ!» ማኪ ይስኩⶣ ጊዝዎ።

{{https://api.unfoldingword.org/obs/jpg/1/en/360px/obs-en-45-09.jpg}}

ፒሊጶሲ ቶጲ አሥ ናሲስ፣ «ሀⶥ ኔ ናባብምማ ይስኩⶥ ጋሂስ ታሣ ኤራ ይስታኔ? ማኪ ይ ኦጩ። ይሲንድ «ኤሲሳርጉዌ፣ ታ ኤርሳስንሱⶢ ካያጊይስትን ኤርና ሀክንሳርታኑዌ፤ ዎስ ሀይቅን ጋርቃን ኬስካ ዎግንሳ ኢስይያሲ ባቄሬሽናጌ? አሣ ዱማርሴሽናን ጻፓሳን ታም ሀይጦ!» ማኩ።

{{https://api.unfoldingword.org/obs/jpg/1/en/360px/obs-en-45-10.jpg}}

ኡⶣም ፒሊጶሲ ኢሳይያሲ ጻፑⶢ ዬሱሴሽን ፔቱⶢስ ይስን ሀይጡ፤ ካሲ ቃዝቂ ዱማርንድ ጋሀ ዬሱሴሽን ጻፔንዳ፥ ካዥ ሀይጣይስ ይስን ሚጥኒ ሀይጡዌ።

{{https://api.unfoldingword.org/obs/jpg/1/en/360px/obs-en-45-11.jpg}}

ፒሊጶሳ፥ ቶጲ አሥ ናሳይ ሀንቂ ይስቲ ሶእን አቴንድ፤ ቶጲ አሢ «ሶኢ ሀⶥ ይስኩዌ ኤስን ጣማቃስንታኔ?» ማኩ። ኡⶣም ፓር ጋሪ ብያሪ ኤቲ ሀንቂ ይስኩⶥ ባ ቃይጻሲ ይሥንሱዌሽን ቲዛዝ ኡሡ።

{{https://api.unfoldingword.org/obs/jpg/1/en/360px/obs-en-45-12.jpg}}

ፒልሊጶሳ ናስ ይሳ ፓሽትኒ ሶእቃን እያርዴንድ፤ ፒሊጶሲ ቶጲ አሥናሲስ ሶአ ኡⶣም ጣማቅኑዌ። ሶእቃን ይስቲ ኢሣይቅኒ ኬሳጉⶥን ማⶣሀናሲ ቱታል አቲ ፒሊጶሲስ ዱማርስ ኩሥን ዶንሢ ኤቲ ሀንቁ። ይሲንድ ይስን ባ አቱⶥን ዬሱሳም አሢ ጊባትንሱዌሽን ሀይጢ ይስቱዌ።

{{https://api.unfoldingword.org/obs/jpg/1/en/360px/obs-en-45-13.jpg}}

ቶጲ አሥ ናሲ ዬሱሳም ጊባትና ባ ጣማቃስኑዌሽን ሶይሲ ካዥፒ እያጢ ይስቲ ባ ዶድን ካርቲ ሀንቁዌ።

//ጋሀሀⶢዎ.ቲ.ማ. 6፥8-8፣5፤ 8፥26-40 ይስኩⶥካናጊዝዎ።//
