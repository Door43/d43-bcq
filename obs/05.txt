====== 5. ታሥ ይሣንቂ ባርስቲ ይስኩⶥ ንያእ ======

{{https://api.unfoldingword.org/obs/jpg/1/en/360px/obs-en-05-01.jpg}}

ታሕም ቤርግ ጌሽን አብራማ፥ ሶራ ሀንቂ ካናአን አቴንድ። አባ ኡⶥ ሀክ ኢሣይቅኔሽን ናያኢ ካይጉዌ። ኡⶤሽን አብራም ማሽታ ሶራ «ዬሪ ንያእ ታ ዬልንሳርጉዌሽን ታም ንያእ ናጋም ሀⶥ ታና ኤርጋንቁዌ፤ ኤስን ታ ቃይጽና አጋራ ሀⶥ ይስኬናዳ ው እያርሴን ንያእስ ታም ዬልማካ» ማካ ሀይጤን።

{{https://api.unfoldingword.org/obs/jpg/1/en/360px/obs-en-05-02.jpg}}

ኡⶣም አብራሚ አጋሪስ እያርሱ። አጋር ውሲንድ አብራሜሽን እያን ናይእ ዬሌኔ። አብራሚ ባ ናንሣ ኡⶢስ «ኢስማኤል» ማኪ ሱምሡ። ይ ፔታስን ሶራ አጋሪስ ኢታም አይና ⶻንቄኔ። ኢስማኤሊ 13 ቤርግ ንያእ አታጉⶥ ዬሪ አብራሜሽን ካሲ ጋህ ሀይጡ።

{{https://api.unfoldingword.org/obs/jpg/1/en/360px/obs-en-05-03.jpg}}

ዬሮሥንዲ አብራሚስ «ታና ኤልሻዳያ ጊዛዎ። (ታና ካንጉⶥ ሀካ ይስኩⶥ ካሐ ጊዛዎ።) ኒያ ታና ዎግ ይሥንታኑዌ፤» ማኩ። ኡⶣም አብራሚ ዶድን ፕሽካር ይቲ ጉራትኑ። ካሲ ዬሮሥንዲ አብራሜሽን «ኔና ⶦዳጋ አሥንድ ባብ ኔ ፔትንሱዌ። ካናአን ዶዲስ ኒዬሽና ኒ ዛርንዴሽን ግያስ አሣ ኡሥንታኑዌ፤ ታኒንድ ካንግዎይናም ሀክ ይንታይቅን ካሕ ታ ፔትንሱዌ። ኤስን ሀⶥ ኔና ኒ ኬትን ይስኬንድ እያኒስ ካንግ ሲትን ኬሶ» ማኪ ይስን ሀይጡ።

{{https://api.unfoldingword.org/obs/jpg/1/en/360px/obs-en-05-04.jpg}}

ካሲ ዬሮሥንዲ አብራሜሽን «ኒ ማሽታ ሶራ እያን ናይእ ዬልንሴኔ። ይሲንድ ታሥ ታና ኡሡⶥ ንያአ ጊዝዎ፤ ይ ሱሚስ ይስሀቅ ማካ ኔ ሱምሥንሱዌ። ታ ዎግስ ይያ ታና ይሥንታኑዌ። ይሲ ኤዛጋ አሥንድ ፔትንሱዌ። ኢስማኤሊንድ ኤዛጋ አሥንድ አሥንታኑዌ። ይ ፔታስን ዎጊስ ሂስሀቃ ታና ታ ይሥንሱዌ።» ማኪ ሀይጡ። ኡⶥ ጌሽን ዬሮሥንዲ አብራም ሱሚስ ሻዲ «አብርሃም» ማኪ ይ ዎዙ። ይ ፖርሽንድ «ⶦዳስንድ ባባ ጊዝዎ» ማክያን ይስኩዌ። ካሲ ዬሮሥንዲ ሶራ ሱሚስ ሻዲ «ሳራ»ማኪ ዎዙ። ይ ፖርሽንድ «ⶦዳስንድ ባያ ጊዛዎ» ማክያን ይስኩዌ።

{{https://api.unfoldingword.org/obs/jpg/1/en/360px/obs-en-05-05.jpg}}

አባ ኡⶣም ጎቅን አብርሃሚ ባ ኬትን ይስኩⶥ እያኒ ካንግ ሲትን ጌሱ። ማጥ ቤርግ ጌሽን አርሃም ቤርጊ 100 አታ ሳራ ቤርጊ 99 አታጉⶥን አርሃሜሽን እያን ንያእ ዬሌኔ። ዬሪ ኢሣይቅኔሽን ሀይጡⶢዎጥን ይሱሚስ ሂሳቅ ማኪ ሱምሤንዴ።

{{https://api.unfoldingword.org/obs/jpg/1/en/360px/obs-en-05-06.jpg}}

ይስሀቂ ኢቂ ሀይቅን ዣንጋር አታጉⶥን ዬሪ አብርሃም ጊባትስ ውⶢ (ዎንሳሲ) ቤቅኒ ይ ኦጩ፤ ዬሪ «ዎ አብርሃሞ! ኒ ናንሣ ማጣፓ ሀⶢስ ታም ኡዳ አሣ ሺርሾ» ማኩ። ኡⶣም አብርሃሚ ዬሪ ሀይጡⶢስ ይሥኒ ባ ናንሢስ ኡድ አሣ ባ ሺርሽንሱዌሽን ዬሻሱዌ።

{{https://api.unfoldingword.org/obs/jpg/1/en/360px/obs-en-05-07.jpg}}

አብርሃሚ ባናሣ ይስሀቂስ ይስን ባና ኡድንሱⶥን እንቻ ቂጻ ኤቲ ሀንቂ ይስታጉⶥን ይስሀቂ ባ ባቢስ «ዎ ባቦ! ኡዲ ይስን ኡዳስኑⶥ እንቻ ታማ ሀⶥ ይስኮዳ ኡዳስንሱⶥ ዶሪ ሀናጌዎ?» ማኪ ኦጩ። አብርሃሚ ባ ናንሤሽን «ዎ ታ ናንሦ! ኡዳስንሱⶥ ዶሪስ ዬሮሥንዲ ዬሻስንሱዌ!» ማኪ ይስን ሀይጡ።

{{https://api.unfoldingword.org/obs/jpg/1/en/360px/obs-en-05-08.jpg}}

ኡዲ ይስን ኡዳስንሱⶥ ኩሥን ኢሣይቅኒ አታጉⶥን አብርሃሚ ባ ናንሣ ይስሀቂስ ጽያጺ ኡዳጋ ኩሥን ሱሣሱ። ይሲንድ ባ ናንሢስ ⶡፕምሚ ዱሊስ ዶንሡ፤ ኡⶣም ዬሮሥንዲ «ዎአብርሃሞ! ኒ ናንሢስ ሺቾ፤ ሀይቃ ይ ዴብም ኤር ይሣሺዶ! ኔና ኢባሪ ታ ሼርቃ ይስኩⶣ፥ ኒ ናንሣ ማጣፒስ ሳሳታ ታም ኔና ናባርጉⶣይስ ሀⶥ ኤርታኑዌ» ማኩ።

{{https://api.unfoldingword.org/obs/jpg/1/en/360px/obs-en-05-09.jpg}}

አብርሃሚ ባ ዳድን ሺክ ዶራ ማጢ ጉርብም ጎብቃን ቱስታንቂ ይስት ቤቁዌ። ዬሮሥንዲ ይስሀቃጋ ቆድን ኡዳስንሱⶥ ዶሪስ ዬሻስንሲ ይስቱ። አብርሃሚ ካዥቂ ይስቲ ዶራ ኡⶢስ ኡድ አሢ ዬርን ሺርሹዌ።

{{https://api.unfoldingword.org/obs/jpg/1/en/360px/obs-en-05-10.jpg}}

ኡⶣጋ ጌሽን ዬሮሥንዲ አብራሜሽን፣ «ኒ ናንሣ ማጣፓጎን ናባርጉ ኒም ይስኩⶢስ ይ ካንግ ታም ኔ ኡሥንሱዌሽን ⶡና ኔ ይስኩዌ፤ ታኒንድ ኒ ዲርንታኑዌሽን ኒም ዎግቃን እያርንታኑዌ። ኒ ዛርንዲ ሀይቅን ጫርኑⶥ ሻይትንድ ቤሽ ጌብምሴንዴ። ኔና ታም ጎስታ ታ ትዛዚስ ይሡዌሽን ዶድ ቶሕን ይስኬንድ አሥንዲ ባ ካንግ ንያም ዲርስንሴንዴ!» ማኩ።

//ጋሀሀንዲድያድማጻፕይይርⶣ 11-15 ሀክይስኩⶥካናጊዝዎ።//
