====== 24. ዮሀኒሲ ዬሱሲስ ጣምቅኑ ======

{{https://api.unfoldingword.org/obs/jpg/1/en/360px/obs-en-24-01.jpg}}

ዛካሪያስ ናንሣ ዮሀኒሲ ኮናስ ፔቱ። ይሲንድ ዶዳ አሢ ይስን ቶካርጉ ኮልን ይስቱዌ። ኤሳ፥ እውዋይስ ሙኢ ይስቱ። ጊማል ኩስታም ቃይጹⶥ ሲማርንድ ማእንሲ ይስቱዌ።

{{https://api.unfoldingword.org/obs/jpg/1/en/360px/obs-en-24-02.jpg}}

ⶦዳጋ አሢ ዮሀኒሲ ሀይጢ ይስኩⶢስ ሲስኒ ዶዳ ኮልን ይ ዳድን ዬኢ ይስቴንድ፤ ይሲንድ «ዬሪ አሥ ዴብም ትያትንሱⶥ አቢ ሺካንቁዌ! ሶይቃን እያርድንዴ!» ማኪ ኤይሲ ሀይጢ ይስቱዌ።

{{https://api.unfoldingword.org/obs/jpg/1/en/360px/obs-en-24-03.jpg}}

አሥንድቃን ⶦዳስንዲ ዮሀኒስ ሀይጢስ ባ ሲስኩⶣም ባ ጩቡ ሀስትኒ ሶይቃን እያርዴንዴ። ዮሀኒሲ ኢሣይቅኒስ ጣማቅኑዌ። ⶦዳስብድ አይሁድ ጊባት ባምንዲንድ ዮሀንሲ ሀይጡⶥ ጋሀም ጊባትኒ ጣማቃስኒ ዬኤንድ። ይ ፔታስን ባ ጩቡ ሀስትኒ ሶይቃን እያርዳርጌንዴ።

{{https://api.unfoldingword.org/obs/jpg/1/en/360px/obs-en-24-04.jpg}}

ዮሀኒሲ ኢሣይቅኔሽን፣ «ዎ ሀንዳ ጾጥንባባ ዲንጉር ንያእንዶ! ሶይቃን እያርዲ ይንት ኢት ቃይጺስ ሺችንዴ። ሶይ አፕ ኡጣርጉⶥ እንቺ ባ ካንግ ዶስቲ ታምቃን ቦስትንሱዌ። ዮሀንሲ ይዝቅን ኮናስንዲ «ኤስ ሀⶥ ኒ ቦዲስ ዬሻስንሱⶥ ዎሳሲስ ኒ አፓርቅን ቲሥንታኑዌ» ማኪ ሀይጡⶥ ኮኒ አቲ ይያም ይሢ ቤቱዌ።

{{https://api.unfoldingword.org/obs/jpg/1/en/360px/obs-en-24-05.jpg}}

ማጥማጥ አይሁድ አሥንዲ ዮሀንሲስ ኔና ማስሀኔ? ማኪ ኦጪ ይስቴንዴ። ይሲንድ ኢሣይቅኔሽን፣ «ታና ማስህ ኤሳርታኑዌ። ይ ፔታስን ታ ጌሽን ውንሱⶥ ማጥ አሢ ይስኩዌ። ይ ጫማ ግያዲስ ታ ሀትንሱዌሽን ታም ሀካስናርጉⶥ ይሲ ኤዛ ጊዝዎ» ማኪ ሀይጡ።

{{https://api.unfoldingword.org/obs/jpg/1/en/360px/obs-en-24-06.jpg}}

ይ ዎንሣን ዱታም ዬሱሲ ዮሀንሳም ጣማቃስኒ ይ ዳድን ዬኡ። ዮሀንሲ ባ ይ ቤቁⶣም «ሀⶥ ቤቅንዴ! ዶዳ ሀⶥ ጩቡይስ ጤጵምሱⶥ (ባይስንሱⶥ) ዬራጋ ዶሬ!» ማኩ።

{{https://api.unfoldingword.org/obs/jpg/1/en/360px/obs-en-24-07.jpg}}

ዮሀንሲ ዬሱሲ፣ «ታና ኒ ጣማቅንታኑዌሽን ፔትንሱⶥ አሥ ኤሳርጉዌ። ሀራን ኔናጋ ታ ጣማቅንሱዌ!» ማኩ። ኡⶣም ዬሱሲ ይስን ካርሲ፣ «ይሥንሱⶥ ኮይስቲ ይስኩ ቃይጽ ይ ፔቱዌሽን ኔና ታ ጣማቅኑⶢ ኮይስቲ ይስኩዌ!» ማኩ። ዬሱሲ ጪር ጩቡ ቃይጻርጉⶥ ሶይናሳጎን ፔታሲ ዮሀንሳም ጣማቃስኑዌ።

{{https://api.unfoldingword.org/obs/jpg/1/en/360px/obs-en-24-08.jpg}}

ዬሱሲ ጣማቃስኒ ግያርን ሶእቃን ይስቲ ኬሳጉⶥን ዬራጋ ማⶢ ጉጎጥን ቤስቲ ይስቲ ይ ዴብም ዎርትኑዌ። ኡⶥ ጌሽን ዬራጋ ካሢ ሀይቅን ጫርቃን « ኔና ታና ኒⶡና ይስኩⶥ ታ ናንሣ ጊዛዎ! ኒያም ታ ካዣሺ ይስኩዌ!» ማኪ ይስቲ ሲስቱዌ።

{{https://api.unfoldingword.org/obs/jpg/1/en/360px/obs-en-24-09.jpg}}

ዬሪ ዮሀንሴሽን፣ «ማⶣ ሀናሲ ኔና ይ ጣማቅና ይስኩⶥ አሥ ዴብም ዎርትንሱዌ፤ ይሲንድ ዬራጋ ናንሣ ጊዝዎ!» ማኪ ሀይጥንሲ ይስቱዌ። ማጣፓጋ ካሕይ ይስኩዌ። ይ ፔታስን ዮሀንሲ ዬሱሲስ ጣማቅኑⶣም ዬራ ባቢ ሀይጢ ይስትን ሲስቱዌ። ዬራ ናንሢ ቤስቱዌ፤ ካሲ ኡⶢዎጥን ማⶣ ሀናሲ ቤስቱዌ።

//ጋሀ ሀንዲ ማቴ. ማጻፕ ይ ይርⶣ 3፤ማር. 1፥1-9፤ ሉቃስ 3፥1-23። ሀክ ይስኩⶥካና ጊዝዎ።//
