====== 17. ዬሪ ዳዊታ ባና ይሡ ዎግ ======

{{https://api.unfoldingword.org/obs/jpg/1/en/360px/obs-en-17-01.jpg}}

ሳኦሊ ይ ጋድኑⶥ ኢስራኤል አሥንድ ትያታ ጊዝዎ። ይሲ አሥንዲ ኮዩⶢዎጥን ጳዳ፥ ባ ⶣባም ቃጽ ሶይጢ ይስኩዌ። ሳኦሊ ይጋድን ኢስራኤል አሥንድ ዴብም ባ ትያታጉⶥን ሶይ ትያት ይስቱዌ። ጌሽን ዬርን ጎስታርጉ ሺዲ ኢታጋ አሥ ፔቱዌ። ኡⶣጋ ናባም ዬሪ ማጥን ጎቅን ይ ኩሥን ትያት ፔትንሱⶥ ማጣጋ አሥ ኩርሱዌ።

{{https://api.unfoldingword.org/obs/jpg/1/en/360px/obs-en-17-02.jpg}}

ዬሮሥንዲ ሳኦል ኩሥን ትያትንሱⶢስ ኢስራኤል ⶤት ንያእንድቃን ማጢስ ኩርሱዌ። ዳዊቲ ቤቴሌም ካታም ዬይስኩⶥ ዶር ኪምናሳጊ ይስቱ። ዳዊቲ ባ ባብ ዶርንዲስ ኪንቂ ይስታጉⶥን ⶦዳጋ አብ ዶድባሀ፥ ጌራይ ዶር ኡጥኒ አትናጉⶥን ዎጢ ይስቱዌ። ዳዊቲ ዬራም ጊባትኒ ይስኩⶥ ሶይናሳ ማይ ጋላሙⶣጊ ይስቱዌ።

{{https://api.unfoldingword.org/obs/jpg/1/en/360px/obs-en-17-03.jpg}}

ዳዊቲ ኤዛጋ ማይትናስንዳጋኡካር ፔታንቂ ይስቱ፤ ይሲንድ ጋሥ ⶤት ንያእ ይስቲ ጎልያድ ማስቲ ይስኩⶥ ኤዛ ጳዳጋ አሣ ባና ጫድኑ። ጎልያዲ ማይት ጫዴሽን ኤርትናሳ ዞላሳ ኤርታንቂ ይስኩⶣጊ ይስቱዌ። ይ ጳዲንድ ሳፕም ይር ሺዳን ካዝ ሜትር ይስቱ። ይ ፔታስን ዬሪ ዳዊቲ ይ ዎጥንሲ ኢስራኤል አሥንዲስ ፕያሥማኬ ማኪ ዳዊትን ጋሥኑዌ። ኡⶣጋ ጌሽን ዳዊቲ ⶣዳጋ ጫድ ጫድኒ አሢ ባ ካንግ ይ ጋላትኒ ይስቱⶥ ቃይጺስ ቃይጹዌ።

{{https://api.unfoldingword.org/obs/jpg/1/en/360px/obs-en-17-04.jpg}}

ሳኦሊኢስራኤልአሥንዲዳዊትስⶡኒናⶥኪይስኩⶢስቤቅንሲአይኒⶻንቁ።ኡⶣጋናባምⶦድካርቲሳኦሊዳዊትዎጥኒኮዩዌ።ኡⶥናባምሳኦሌሽንዳዊቲአሽቱ።ማጥንጎቅንሳኦሊዳዊትዎጥኒኮዪይይስቱ።ሳኦሊዳዊቲይቃንአሽታንቂይስኩንያልቆባልቃንሀንቂአቱ።ይሲንድዳዊቲስቤቃርጉይስቲይዳድንቃጽሺኩ።ኡⶣምሀራንዳዊቲሳኦልዎጥኒሀክንሱዌ።ይፔታስንይዎጣርጉሺችንሲይሲኤርንሱዌሽንይሲማርጻሊስጋዥቂኤቱ።

{{https://api.unfoldingword.org/obs/jpg/1/en/360px/obs-en-17-05.jpg}}

ይ ውርን ሳኦሊ ማይት ጫድቃን ሀይቁ፤ ኡⶣም ዳዊቲ ዬሪ ይስን ሀይጡⶢዎጥን ኢስራኤል ዴብም ይ ኩሥን ትያቱዌ።ዳዊቲ ሶይ ትያት ፔቱዌሽን ኢስራኤል አሥንዲ ይ ⶡኔንዴ። ዬሪ ዳዊትስ ዲሪ ይ ቃይጽንድ ካንግ ይስን ፒካሱ።ይሲንድ ⶦዳጋ ጫዲስ ጫድኒ ኢስራኤል አሥንዲስ ኢሣይቅን ጋግናስንድ ኩችካን ኬሲ ካሻሱንሱዌሽን ዬሪ ይስን ጋሥኑ። ዳዊቲ ዬሩሳላሚስ ጋምሢ ኡጢ ባ ካታም ው አሢ ውስን ዎጉዌ። ዳዊቲ ትያቱⶣም ኢስራኤላ ኬሔትኒና፥ ሀካሜና ዶድ ፔቴኔ።

{{https://api.unfoldingword.org/obs/jpg/1/en/360px/obs-en-17-06.jpg}}

ዳዊቲ ኢስራኤል አሥንዲ ይስን ጎይንሱⶣ፥ ዬርን ኡዲ ይስን ኡዳስኑⶥ ጎይን ኬቲስ ጊጽኒ ኮዩ። ኢስራኤል አሥንዲ 400 ቤርግ ሙሴይ ቃይጹⶥ ድያም ዱካም ኬትካናን ዬሪስ ጎይኒ ኡዲስ ይስን ኡዲ ይስቴንዴ።

{{https://api.unfoldingword.org/obs/jpg/1/en/360px/obs-en-17-07.jpg}}

ጋሀ ኡⶤሽን ዬሪ ኮናሳ ናታኒስ ዳዊት ዳድን ዎሲ ቲሡ። ኮናስ ናታኒ ዳዊቴሽን፣ «ኔና ⶦዳጋ ጫድ ጫድኑⶣጋ ታም ኬት ጊጽንሳርጉዌ፤ ይ ፔታስን ኒ ናንሣጊ ታምም ጎይን ኬትስ ጊጽንሱዌ፤ ኒ ናሢስ ቃጽ ዲርንታኑዌ፤ ኒ ዛርንድቃን ማጢ ካንግዎይናም ሀክ ዶድ ቶሕን ትያቲ ጎትንሱዌ፤» ማኪ ይስን ሀይጡ። ዳዊት ዛርቃን ካንግዎይናም ሀክ ትያትንሱⶢማስህ ማስቱⶥ ዬሱሳ ጊዝዎ፤ ማስህይ ዶድ ቶሕኑⶥ አሢስ ካንግ ኢሣይቅን ጩቡቃን ፕያሥንሱⶥ ዬራም ኩርስኩⶣ ጊዝዎ።

{{https://api.unfoldingword.org/obs/jpg/1/en/360px/obs-en-17-08.jpg}}

ዳዊቲ ጋሀ ኡⶢስ ባ ሲስኩⶣም ኤዛጋ ዎብሳ ዲርታይስ ባም ኡሡⶥ ዎግቃኒንድ ባም እያርዲ ታሥ ኡሡⶥ ባ ካሐ ዬሪስ ቃጽ ጋላትኑዌ። ዳዊቲ ጋሀ ባ ሀይጡⶢስ ዎስኬናን ይሥንሱ ፔታን ኤራርጉዌ። ይ ፔታስን ማሲህይ አትንሱⶢስ ኢስራኤል አሥንዲ 1000 ቤርግ ባቅንሱⶢ ኮይስቲ ይስቱዌ።

{{https://api.unfoldingword.org/obs/jpg/1/en/360px/obs-en-17-09.jpg}}

ዳዊቲ ኢስራኤል ቶሕን ኢባር ባሥ ባሢ ጊባታስናንቂ ይስኩ ፔታንቂ ⶦድ ቤርግ ትያቱ፤ ዬሪንድ ይ ዲሩዌ። ይ ፔታስን ባ ካሣጋ ውር አብም ዬራጋ ዴብም ኢታጋ ጩቡ ቃይጹ፤

{{https://api.unfoldingword.org/obs/jpg/1/en/360px/obs-en-17-10.jpg}}

ማጥን ጎቅን ዳዊት ማይትናስንዲ ባ ካንግ ጫድቃን ሀቅንሲ ይስታጉⶥን ይሲ ጫድቃን ሀማርጉ ባ ኬትን ይስቱ። ይሲንድ ሀይቅን ፖቅ ኬት ባንዝን ጉድኒ ዎብቲ ይስቲ ማይና ማጣ ሶይ ⶣባሜና ባ ጉዝ ማስካ ይስትን ቤቁ። ው ሱሚንድ ቤርሳቤህ ማሳቲ ይስኩዌ።

{{https://api.unfoldingword.org/obs/jpg/1/en/360px/obs-en-17-11.jpg}}

ዳዊቲ ው ቤቅንሳ ባ ንያክ ሺድንሱⶥ ቆድ ግያርን ው ጼሲ ኤቲ ዬኡ፤ ይሲንድ ውዋባና ባ ሱርቁ ጌሽን ካርሲ ው ኬትን ው ቲሡዌ። ኮት አብ ጌሽን ቤርሳቤሀ ታ ⶢልቃን ቃኑ አታንቁዌ ማካ ዳዊቴሽን ዎስ ቲሤኔ።

{{https://api.unfoldingword.org/obs/jpg/1/en/360px/obs-en-17-12.jpg}}

ኦሪዮን ማስቲ ይስኩⶢ ዳዊት ማይትናስንድቃን ቃጽ ዞላሳጊ ይስቱ፤ ኦሪዮኒ ቤርሳቤህ ቤሳ ጊዝዎ። ዳዊቲ ባ ቃይጺ ኤርስትንሳርጉዌሽን አችኒ ታሥንሲኦሪዮኒስ ጫድ ኩሥን ይስሢ ጼሲ ኤቲ ዬኡ፤ ኦሪዮኒ ይ ዳድን አቱⶣም ሀንቃ ኒ ማሽታ ኔና ይስቶ ማኪ ይ ኬትን ቲሡ። ይ ፔታስን ኦሪዮኒ ባ ኬትን ሀማርጉ ኢቼዌ። ኡⶣም ዳዊቲ ኢራትናንቂ ካርሲ ማይት ጫድድቃን ይ ቲሢ ዎጣሱዌ።

{{https://api.unfoldingword.org/obs/jpg/1/en/360px/obs-en-17-13.jpg}}

ኦሪዮኒ ሀይቁ ጌሽን ዳዊቲ ቤርሳቤሂስ ኤቲ ዬኢ ው እያርሱ፤ ውሲንድ ዳዊቴሽን እያን ንያእ ዬሌኔ። ዬሪ ዳዊቲ ቃይጹ ኢት ቃይጼሽን ቃጽ ያንቁ፤ ይ ኢት ቃይጻ ኡⶢ ቃጽ ኤዝ ፔቱⶢስ ኮናስ ናታኒ ይስን ሀይጤ ማኪ ዳዊት ዳድን ዎሱ። ዳዊቲንድ ባ ጩቡ ሀስትኒ ሶይቃን እያርዱⶣም ዬሪ ይ ማሩዌ። ዳዊቲ ሺዱⶥ ባቤርጋም ቃጽ ኢራታሲ ይስኩⶥ ኢራትካን እያርዳሲ ዬርን ጎስቲ ይ ዳቢ ይስቱዌ።

{{https://api.unfoldingword.org/obs/jpg/1/en/360px/obs-en-17-14.jpg}}

ዳዊቲ ቃይጹ ጩቡ ናባም ይ ናንሣ አሥና ቤርሳቤህካን ይሲ ዬይሱⶢ ሀይቁ። ኡⶥ ጌሽኒንድ ይ ፔታን ይ ኬት ጎብቃን ⶦድ ኢራታ ጫዳ ይስቱዌ። ይዝቅኑⶥ ዳዊታጋ ጊዳ ዞላይ ቃጽ ጋምጡ፤ ይሲ ጋምጡⶣም ዬሪ ታሥ ባና ይስን ኡሡ ጋሄሽን ጊባታስናቂ ይስቱዌ። ቤርሳቤሀ ባ ናንሣ ሀይቁ ጌሽን ዳዊትካን እያን ንያእ ዬሌን፤ ይ ሱሚንድ ሳላሞን ማስቲ ጼስቱዌ።

//ጋሀሀንዲ 1ሳሙ. ማጻፕይይርⶣ 10-15-19፤24፤ 31፤ 2ሳሙ. 5፤7፤11-12።ሀክይስኩⶥካናጊዝዎ።//
