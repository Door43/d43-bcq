====== 18. ኢስራኤል ትያቲ ባ ቆዱ ======

{{https://api.unfoldingword.org/obs/jpg/1/en/360px/obs-en-18-01.jpg}}

ዳዊቲ ⶦድ ቤርግ ቤስንሲ ሀይቁ። ይ ናንሣ ሳላሞኒ ይ ኩሥን ትያቱዌ። ዬሪ ሳላሞኒ ሀራን ኮዪይ ይስታን ይ ኦጩ። ሳላሞኒ ኤርትስ ታም ኡሦ ማኪ ኦጩⶣም ዶድ ቶሕን ቃጽ ኤርትናስ ይ አሡዌ። ሳላሞኒ ⶦድ ጋሂስ ኤሪ ኤዛጋ ኤርታም ባሣጉⶥ ትያት ፔቱ። ዬሪ ቃዝቂ ቃጽ ኬሔትናስ ይ አሡዌ።

{{https://api.unfoldingword.org/obs/jpg/1/en/360px/obs-en-18-02.jpg}}

ሳላሞኒ ይ ባባ ዳዊቲ ታሢ ዬሻሲ ይያም ይሲ ጊጽንሱⶥ ቃይጽንዲ ዱብዳሲ ይሡⶥ ዬርን ጎይን ኬትስ ጊጹ። ኢስራኤል አሥንዲ ዱካም ኬትካን ዬሪስ ጎይና ባ ይስቱⶥ ሺዳንቂ ጎይን ኬትካን ዬርን ኡድሺርሺ ጎይኔንዴ። ኡⶣም ዬሮሥንዲ ዬኢ ጎይን ኬታ ኡⶥካን ያፕስቲ ይቃን ይስቱዌ።

{{https://api.unfoldingword.org/obs/jpg/1/en/360px/obs-en-18-03.jpg}}

ይ ፔታስን ሳላሞኒ ዶዳ ዱማርንድ አሥ ዎር ንያእንዲስ ⶡኑዌ። ኢሣይቅንቃን 300 አትንሴንድ ማይንዲስ እያርሲ ዬርን ጎስታርጉ ሺዱዌ። ማይንዳ ኤንድቃንⶦዳስንዲ ባ ዶድን ይሢ ባ አሥንድ ካሕንድ አምሥ ኤቲ ዬኢ ጎይኔንድ። ሳላሞኒ ባ ኤርግን ካሕንድ አምሣ ኤንዴሽን ጎይኑዌ።

{{https://api.unfoldingword.org/obs/jpg/1/en/360px/obs-en-18-04.jpg}}

ዬሪ ሳላሞኒስ ባጩ።ዬራም ጊባትናርጉ ይሲ ሺዱዌሽን ሳላሞኒ ሀይቁ ጌሽን ይ ትያቲ ናም ባ ቆድንሱⶢስ ሀይጡዌ።

{{https://api.unfoldingword.org/obs/jpg/1/en/360px/obs-en-18-05.jpg}}

ሳላሞኒ ሀይቁ ጌሽን ይ ናንሣ ሮቢአሚ ይ ኩሥን ትያቱ። ሮቢአሚ ኤር ኤራርጉⶥማይ ግራሳ ጊዝዎ። ኢስራኤል አሥንዲ ይ ትያቲስ ዞይስኒይ ይ ዳድን ባ ካንግ ዱብድኒ ዬኤንድ፤ ይ ባባ ሳላሞኒ ⶣዳጋ ቃጽ ኢሣይቅን ቃይጻሲ ግቢርንድ ቅጽ ቆጻሲ ኢሣይቅን ኢራትሲ ይስቱⶢስ ኑም ኮብⶣⶦ ማኪ ይስን ሀይጤንድ።

{{https://api.unfoldingword.org/obs/jpg/1/en/360px/obs-en-18-06.jpg}}

ሮቢአሚ ባ ናይንዳም ኪሣንቂ ኢሣይቅኔሽን «ታ ባቢ ኤዛጋ ቃይጽ ይንታይቅን ቃይጻሱዌ ማኪ ሀይጥንቱዌ። ታና ኡⶥ ቤሽ ይንት ቃይጻስንታኑዌ፤ ኢቻጊንታን ጡር ግያዳ ሱይስክኖጥን ጫዲ ይስኩⶣም ይንታይቅን ዴክና ማጋጭንድ ቦካ ይንት ጎትንታኑዌ» ማኪ ሀይጡ።

{{https://api.unfoldingword.org/obs/jpg/1/en/360px/obs-en-18-07.jpg}}

ኡⶢስ ባ ሲስኩⶣም ኢስራኤል አሥንድ ዛራ ታሕማስንዲ ሮቢአም ዴብም ጌጺ ዶንቲ ባ ቆዴንድ። ናማስ ዛራናን ይያ ባና ሺዴንዴ። ናማስ ዛርንዳ ኤንዲ ይሁዳ ትያትስ ትያሤንዴ።

{{https://api.unfoldingword.org/obs/jpg/1/en/360px/obs-en-18-08.jpg}}

ባ ቄራም ባ ቤⶥኪ ኬስኬንድ ኢስራኤል አሥንዲ ኢዮሪቢአም ማስቲ ይስኩⶥ ናሲስ ባ ዴብም ትያሤንዴ። ዝያጻ ሴሜን ኮብ ይስኩ ኢስራኤል ዶድን ይስኬንዳጊኡⶢስ ይሤንዴ፤ ኢሣይቅኒንድ ኢስራኤል ትያት ማኪ ባ ዴብም ትያቲስ ኡካርሴንዴ።

{{https://api.unfoldingword.org/obs/jpg/1/en/360px/obs-en-18-09.jpg}}

ኢዮቢአሚ ዬር ዴብ ጌጺ ኢስራኤል አሥንዲ ጩቡ ቃይጽንሱዌሽን አሡ። ይሲንድ ዬሩሳላምም ይስኩ ጎይን ኬትን አሢ ሀንቂ ዬርን ጎይንሱⶢስ ናስንሲ ናም ካሕንድ አምሢ ቃይጺ ኤንዴሽን ኢስራኤል አሥንድ ጎይናሱዌ።

{{https://api.unfoldingword.org/obs/jpg/1/en/360px/obs-en-18-10.jpg}}

ኡⶣጋ ጌሽን ይሁዳ ኢስራኤላ ትያትንዲ ጋግናስንድ ፔቲ ባ ባርቅን ⶦዳጋ ቤርግ ጫድኔንዴ።

{{https://api.unfoldingword.org/obs/jpg/1/en/360px/obs-en-18-11.jpg}}

ኢስራኤል አሥንድ ትያት ፔቴንዲ ባ ካንግ ኢትናስንድ ካያን ይስቴንዴ። ኢሣይቅንቃን ሾዳስንዲ ባ ኩሥን ትያትንሱⶣ፥ አሥንዳ ዱማርንዳይስ ዎጢ ኢራትሲ ይስኬንዳን ይስቴንዴ።

{{https://api.unfoldingword.org/obs/jpg/1/en/360px/obs-en-18-12.jpg}}

ትያትንዳ ኤንዲ ባ ካንግ ኢስራኤል አሥንዲስ ካሕንዳ ዱማርንዴሽን ጎይናሲ ባ ንያእንዲንድ ካሕንዳ ኤንዴሽን ኡዲ ይስቴንዴ። ኡⶣጋ ዴብም ቃጽ ኢት ቃይጻ አሥ ሚዛሳጉⶥንድ ቃይጺ ይስቴንዴ።

{{https://api.unfoldingword.org/obs/jpg/1/en/360px/obs-en-18-13.jpg}}

ይሁዳ ዶድ ትያትንዲ ዳዊት ዛርንዳ ጊዝዎ። ኢሣይቅንቃን ማጥማጥንዲ ዬርን ጎስታጌንድ ሶይ ትያትንዳጊ ይስቴንዴ። ካሲ ማጥማጥንዲ ዬርን ጎስታርጌንድ ኢትናስንዳ ጊዝዎ። ኢሣይቅን ቃይጺ ሶይጣርጌንድ ዱማርንድ ካሕንዴሽኒንድ ጎይኒ ዬቴንዴ። ትያትንዳ ማጥማጥንዲ ባ ንያእስ ዱማርንድ ካሔዴሽን ኡዲ ጎይኒ ዬር ዴብም ጌጺ ይስቴንዴ።

//ጋሀሀንዲ 1ትያ. ማጻፕይይርⶣ 1-6፤11-12።ሀክይስኩⶥካናጊዝዎ።//
